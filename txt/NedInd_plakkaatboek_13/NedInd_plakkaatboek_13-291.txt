1801. P.G. VAN OVERSTRATEN.         389

5 Mei. Vergunning voor de Chineesche officieren te
Batavia tot het houden eener collecte onder hunne
landgenooten.

Door den capitain en de lieutenants der Chineesche natie
by een addres vertoond zynde, dat zy geene fondsen hebben
en onvermogend zyn om de kosten te fourneeren der be-
schoeyingen, die zy verplicht zyn te maken langs de groote
rivier van de rode brug boven de posten Jaccatra tot aan
den thuin van den secretaris van Boedelmeesteren, Velthuizen,
als mede van de wegen en beschoeyingen langs de graven
hunner natie, met verzoek uit dien hoofde, dat aan hun ge-
permitteerd zoude mogen worden een collecte te doen by
hunne natie om alzo de daartoe vereischt wordende gelden
te colligeeren, zo is goedgevonden en verstaan in deze in-
stantie te bewilligen en mitsdien de Chineesche ofliciers tot
het doen der voorschreeven collecte de nodige qualificatie te
verleenen.

9 Mei. Wijziging van het bepaalde op 29 April 1800

nopens aan vreemdelingen te verkoopen producten.

De heer waarneemend directeur generaal, Johannes Siberg,
te kennen gegeeven hebbende, dat de vreemdelingen een
zodanige afkeer betonen van de suiker, die zy verplicht zyn
te neemen, dat zy hebben te kennen gegeeven die over boord
te willen werpen en zich dat verlies getroosten, wanneer zy
tegens betaling eene gelyke hoeveelheid koffy konden erlangen ;
dat dus hieruit genoegzaam blykt, dat de koffy het eenige
artieul is, waarom vreemdelingen uit America en Europa hier
ten handel komen; dat, wanneer er peeper genoeg in voorraad
was, zulks nog wel voor een gedeelte zoude opwekken de
lust tot continuatie van den handel, dan dat, vermits men
volstrekt onvermogend is om op den duur volgens de ge-
maakte bepaling een vierde gedeelte der retour-ladingen in
peeper af te leeveren, het hoog noodzakelyk wierd om eenige

PLAKAAT-BOEK DEEL XIII.                                       19
