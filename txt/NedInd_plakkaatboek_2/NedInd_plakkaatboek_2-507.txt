1668. J. MAETSUYKER.            505
hebben, als andere, diese niet en hebben en die haer peper aen
d'Comp. comen te leveren, hetselve aenden pachter betaelen
moeten, off ten waere, datse met haer eygen volck de peper
selve aende daets draegen wilden, in welcken gevalle sy aenden
pachter niet te betaelen hebben, sonder datse nochtans buyten
dien niemandts ander volck daertoe sullen mogen gebruycken,
in cas sy dat selver niet doen en willen, als des pachters,
waertoe hy hem oock van een goet competent getal draegers
sal moeten versien, opdat door mancquement van dien het
werck niet verachtert, maer voortgaen can.

4. Ende opdat de pachter hier in niet mochte vercort wor-
den ende andere haer vuyl gewin daeronder trachten te doen
met den vreemdelingh sacken te leenen, voor minder prys
te verhueren off wel onder eenigh ander pretext, hoe â€™t selve
mochte genoemt werden, haer toe te laeten comen, soo en
sal der oock met geen andere sacken, als die van den pachter
gehaelt syn, gewogen werden.

5. D'Comp sal oock doen besorgen, datter altoos een be-
hoorlyck getal van bamboesen en rottangs vaor den pachter
tot het opdraegen vande peper claer gehouden werden, om
geen verachteringe metet wegen te veroorsaecken.

6. Den pachter sal oock niet vermogen yets meerder als
dese bovengestelde penningen aff te vorderen, veel min aff-
persen, op pene en correctie, als de hooge overigheyt naer
merite van saecken daerop gelieve te ordonneren.

De pacht vande peper van Bantam, Lampon ende
cust van Java.

Van alle aencomende peper der bovengemelte plaetsen sal
den pachter genieten ', ryexd. van yder picol ende daer
en boven van de peper, die by particulieren gesloocken
ende aen Comp' scheepen off wel andere vaertuygen ge-
bracht ende door hem geattrapeert wert, genieten ,, bly-
vende het resteerende ', voor den officier off die de calange
doen sal.
