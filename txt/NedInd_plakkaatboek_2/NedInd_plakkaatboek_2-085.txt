1844. A. VAN DIEMEN.            85

goederen van boort gebracht ende gelost werden. Zullen oock
egeene cargasoenen, vivres, etc. vermogen aff te schepen, wegen
off tellen als ten overstaen van de coopluyden, ondercoopluy-
den, assistenten off schippers, op de schepen bescheyden, daer
de goederen in geladen ende mede versonden werden, opdat be-
hoorlyeke cognoissementen teyckenen en daer voor responderen.

De voorschreven oppercoopluyden sullen int coopen off ver-
coopen van Comp gelegenheyt ende coopmanschappen niet
procederen als met ordre ende advys van den Directeur.

Nopende de Cormandelse als Guseratse Iywaten, daer sal
by den Directeur, met communicatie van den Gouverneur
Generael en Raden van India, prysop geraemt worden, waer-
nae hun d’oppercoopluyden in den vercoop te reguleren sullen
hebben en de coopluyden datelyck voorthelpen, mits dat door-
gaens op de deucht, fynte, breete, lenghte, etc. der waeren
werde geleth omme de prysen te lichten off verhoogen. Edoch,
bevooren tot vercoop derselver treden, sullen den Directeur
waerschouwen omme, soo’t te passe come, daer by te wesen
off dat ordre geve tot de vente.

Om d’ingesetene coopluyden geen misnoegen te geven en het
meeste voordeel voor de Comp te soecken, sullen deselve int
vercoopen der goederen d'een voor d’ander niet geprefereert
ofte anders gefavoriseert worden, maer de coopmanschappen
sonder onderscheyt van persoonen aen de meestbiedende ende
die gereet gelt hebben uytgedeelt ende vercocht met open
packhuys, sonder den eenen binnen te laten ende den anderen
buyten te houden.

Ende opdat de coopluyden altyt mogen weten, wanneer ver-
coop van goederen geschieden sal, om alsdan te gelyck te comen,
sullen altyt eenige ordinarie dagen ter weecke daertoe gestelt
ende gehouden werden, namentlyck Maendags voor, Woensdags
naer ende Saterdag weder voor de middach, sonder dat voor-
noemde oppercoopluyden buyten voors. tyt aen yemant yets
sullen vermogen te vercoopen ofte uyt te geven, off ten ware
aen de vreemdelingen, met voorgaende consent van d'Hr Gouvr
Generael ende Raden van India,
