980            1809. H. W. DAENDELS,

Ofschoon ook deze gebreken reeds voorheen de ernstige
aandacht van deze regeering tot zich getrokken en aanleiding
gegeven hebben, dat in den jare 1795 aan den toenmaligen
gezaghebber van Banda, Francois van Boekholtz, de qualificatie
is verleend om verschillende, door hem voorgestelde redressen
in het bestier der Bandasche perken in te voeren, zijn echter
deze gebreken onhersteld en de voorgenoemde redressen onvol-
tooid gebleven, nadat door de overgave van Banda aan eene
Engelsche magt op den 8 Maart 1796 de werkzaamheden
van den gezaghebber van Boekholtz geheel waren afgebroken.

Het regt van eigendom alleen, â€™twelk destijds aan de
perkeniers wierd toegekend, doch waarop sommigen derzelven
zich al te veel lieten voorstaan, was door hem bij een
publicatie van den 1" Februarij van dat zelve jaar inge-
trokken en de schulden daarentegen, waarmede het meerendeel
der perkeniers hunne bezittingen, zoo bij den Lande, als bij
de collegin van de weeskamer en diaconie hadden bezwaard,
waren door hem overgenomen voor rekening van het gouver-
nement en geliquideerd op eene wijze, welke ik geheel en
al overlaat voor rekening en verantwoording van hen, die
den gezaghebber, van Boekholtz, daartoe hadden gequalificeerd
of zijne handelwijze vervolgens hebben gehomologeerd.

Dan, welke verligting ook deze vernietiging van schulden
aan den bezwarenden toestand der perkeniers moge hebben
toegebragt, de vermindering van hunne regten schijnt echter
het zwaarste te hebben gewogen en zulks te meer, wijl aan
de voorwaarden, waarop deze bezittingen, volgens het plan
van den gezaghebber, van Boekholtz, op nieuw aan de ge-
bruikers zouden worden uitgegeven, nimmer is voldaan; zijnde
door den gezaghebber, van Boekholtz, de eigendommen wel
ingetrokken, doch de leen-brieven, waardoor de perkeniers
op nieuw in hun bezit zouden worden bevestigd, nimmer
uitgegeven, terwijl bovendien zijne beloften tot vernieuwing
der perk-gebouwen, tot het voltallig maken der perkslaven
en tot eene verstrekking van rijst om niet geheel onvervuld
zijn gebleven.
