id

1808. H. W. DAENDELS.                   151

ment van het andere wierd gemploijeerd, zullen zij zich ten
aanzien van het gebruik der ondergeschikte bediendens, in-
landsche hoofden, boschvolkeren en trekdieren onderling ver-
slaan en alle geschillen, welke daarover onder hen mogten
rijzen, onmiddelijk brengen ter kennisse van den president, die
dezelve f direct beslissen f naar zijn goedvinden ter decisie
overlaten zal aan den inspecteur-generaal.

Art. 44. Wanneer tot de voldoening aan de voormelde
extra-ordinaire requisiten een buitengewone eisch van werk-
lieden of trekheesten mede noodzakelijk wierd gemaakt, zorgt
de president, dat daartoe in tijds aan het plaatselijk gezag,
’t welk dezelve moet leveren, de noodige aanvraag worde gedaan.

Art. 45. Wanneer president eu leden mogten vermeenen
redenen te hebben om zich over het een of andere plaatselijk
gezach te beklagen, zullen zij hunne bezwaren onmiddelijk
kunnen brepgen onder het oog van ’t gouvernement.

Art. 46. De president zal borg stellen voor rds 5000 en
de leden voor rd: 2000, ieder, tot een waarborg en guarantie
voor alle mogelijke tekortkomingen.

Art. 47. De president en leden zullen bij aanvaarding
hunner bediening doen den navolgenden eed:

Ik beloof en zweer Zijne Majesteit, den Koning van Holland,
als mijnen hoogen doorluchtigen Souverein, mitsgaders den
Gouverneur Generaal en de Raden van Indin gehouw en
getrouw te zijn;

dat ik de post van president of lid van de administratie
der houtbosschen zal waarnemen met alle naarstigheid,
eerlijkheid en trouw en punctueel zal nakomen en doen
executeeren de orders, die aan mijn collegie door den in-
specteur-generaal over dezelve bosschen worden gegeven;

dat ik vooral oplettend wezen zal op het gedrag der bosch-
gangers en andere bediendens, aan de administratie der hout-
bosschen ondergeschikt, en wel bijzonder zorgen zal, dat het
kappen en vellen van boomen, zoowel als het schoon houden
der bosschen en het doen van nieuwe aanplantingen, regel-
matig en overeenkomstig de gegeven bevelen geschied;
