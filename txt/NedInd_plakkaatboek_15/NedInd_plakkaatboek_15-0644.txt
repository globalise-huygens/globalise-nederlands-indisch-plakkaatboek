643             1809. H. W. DAENDELS.

Art. 25. De wagens of rijtuigen der inlandsche natien
zullen eenmaal ’s jaars ten overstaan van gecommitteerdens uit
den raad van justitie moeten gebrand worden met ’s Konings
wapen. alzoo op poene van confiscatie geen ongebrand rijtuig,
behorende aan iemand van voormelde natien, zal mogen
gereden worden.

Art. 26. De collecteurs zullen verpligt zijn, alvorens in
functie te treden, af te leggen den eed op het formulier,
hier na volgende, mitsgaders te stellen eene borgtogt ten
bedrage van drie duizend rijksdaalders, elk; en zullen zij
wijders gehouden zijn maandelijks de bij hun ontvangen pen-
ningen in ’sLands kas over te brengen: zijnde althans tot
die bediening, om met primo Mei in functie te treden, aan.
gesteld te Samarang en te Soerabaija de tijdelijke gezworen
scriba aldaar.

Formulier van den eed voor den collecteur.

Dat belove en zweere ik, dat-ik in mijne bedieninge als
collecteur van het middel van het oorgeld van paarden mij
getrouwelijk en naarstelijk zal gedragen; dat ik het reglement,
op de heffing daarvan gemaneerd, mitsgaders de verdere
ordres en reglementen, welke daar omtrent verder zouden
mogen worden gesteld en gerresteerd, na mijn uiterste
vermogen zal achter volgen en doen achter volgen, zonder
aanzien van personen; dat ik de penningen, daar af prove-
nierende, getrouwelijk zal incasseren en verantwoorden; en
generalijk, dat ik al dat gene zal doen en verrigten, het welk
een goed en getrouw collecteur verplicht en gehouden is te
doen.

Zoo is het, dat daarvan aan elk en een iegelijk, die het
aangaat, bij dezen wordt kennisse gegeven.

En opdat niemand van dies inhoud eenige onwetenheid
zoude kunnen voorwenden, zal deze, zoo te Samarang, als te
Soerabaija worden gepubliceerd en, behalven in de Hollandsche,
ook in de Javaansche, Maleische en Chineesche talen worden
geaffigeert ter plaatse gebruikelijk.
