918               1811. J. W. JANSSENS.

De oorlog zal niet altijd duren en de vrede zal ons geluk
vestigen; en dat juist in die evenredigheid grooter, als wij
te meer belangeloos en dus warer blijken van gehechtheid
en standvastigheid zullen gegeven hebben.

Dit land behouden, den adelaar ongeschonden bewaard te
hebben, zal deze kolonie de gunst van onzen souverein
geheel doen verwerven. Nimmer heeft de wereld een vorst
gehad, die grootscher beloonde, die milder zijne weldaden
uitstorte; dan ook hij onttrekt zijne weldadige hand van
hen, die zich onwaardig toonen zijne onderdanen: genoemd
te worden. Napoleon heeft geene andere gunstelingen dan
braven.

Het zou in deze dure tijden onvoegelijk zijn door overmaat
van praal onzen kommer te vermeerderen; buitendien, zij
is niet altijd het kenmerk van ongeveinsde vreugd. Dat de
eersten in iedere plaats de zoodanigen bij zich vereenigen,
die ondubbelzinnig en opentlijk willen doen blijken van hunne
trouw en aankleving aan den grooten en wettigen souverein
dezer landen; dat de lucht weergalme van het gejuich: leve
de Keizer; en een feest, zonder veel kosten aangerigt, maar
waarin alle harten deelen, zal welgevalliger zijn dan de
uitgezochtste pracht zonder opregtheid.

En mogten er nog menschen gevonden worden, die in
politieke gevoelens weifelden, laat het op dezen dag zijn, dat
zij hunne dwalingen afleggen en ongeveinsd in de vreugde-
bedrijven deel nemen.

Laat ook de inlander van die vreugdebedrijven niet worden
uitgesloten; dat men hem wel beduide, welke deze dag
is. Eerbied voor zijne meerderen is hem aangeboren; en
hoe zeer zal hij niet van dat gevoel doordrongen worden,
zoo men hem den grooten Keizer wel doet kennen.

En om dan aan dezen dag ook uiterlijk al dien luister bij
te zetten, welke de omstandigheden gedoogen, en tevens
openlijk te doen blijken van onze verknochtheid aan den
hoogst dierbaren persoon van Zijne Majesteit, gelasten wij
hetgeen hier na volgt:
