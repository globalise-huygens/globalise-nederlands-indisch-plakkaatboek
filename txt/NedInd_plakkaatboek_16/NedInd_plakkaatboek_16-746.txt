181 J.W. JANSSENS.              745

nement te wachten heeft, even zoo zeer trouwelozen en
verraders de geregte wraak van hun wangedrag zal treffen.

En ten einde niemand hiervan eenige onwetendheid voor-
wende, zal deze in de Hollandsche, inlandsche en Chineesche
talen worden afgekondigd en geaflfigeert, alomme, waar zulks
met eenige vrucht zal kunnen worden geeffectueerd, ten dien
effecte, dat daaaraan gegeven worde de meest mogelijke
publiciteit.

22 Augustus. Berloos verklaring van een lid in den
Hoogen Raad van justitie te Batavia.

De Gouverneur Generaal, onderricht zijnde, dat het lid in
den hoogen Raad van justitie, Keuchenius, heeft kunnen
goedvinden zich te begeven naar het territoir, door den vijand
geoccupeerd wordende, en dus zijnen eed heeft gebroken en
de honorable post, die hij bekleedde, feitelijk heeft verlaten ;

overwegende, dat zulks eene schandelijke misdaad in ieder
ambtenaar is;

overwegende, dat, zoo er onderscheid konde bestaan, de
wandaad in hem noch grooter dan in anderen is, daar hij
zich gestadig beroemde als van jaren herwaarts met ijver de
Fransche belangen toegedaan te zijn geweest en onveranderlijk
te zijn gebleven, terwijl hij bij gesprekken en geschriften de
eer der braafste rijksdienaren zocht te bezwalken door dezelve
als Engelsch-gezinden te willen doen voorkomen ;

wijders overwegende, dat de gelegenheid thans niet bestaat
aan zijne misdaad regterlijke gevolgen te geven;

heeft besloten, zooals besluit bij dezen:

hem, W. Keuchenius, vervallen te verklaren van zijn post
van raad-ordinair van den hoogen Raad van justitie en wijders
te verklaren voor verrader, meineedig, eerloos en infaam,
terwijl, zoodra de gelegenheid zich daartoe zal opdoen, de
advocaat-fiscaal gehouden zal zijn hem crimineel in rechten
te vervolgen, ten einde deze booswigt geregtelijk geoordeeld
en gestraft mag wordeu.
