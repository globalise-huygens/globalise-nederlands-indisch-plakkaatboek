564             1811. H. W. DAENDELS.

Ten tweeden: dit veer te stellen onder het oppertoezicht
van den bailluw en over hetzelve wijders aan te stellen een
hoofd, geadsisteerd door een adjunct en twee opzienders,
met verdere bepaling :

a. dat alle eigenaren van joekongs en prauw-papangs, welke
dezelve verhuren, deze vaartuigen, behoorlijk bemand, aan
het veer en nergens anders zullen moeten brengen en
laten verblijven, om bij aanvrage op order van het aldaar
zijnde hoofd te worden gemploijeerd, op verbeurte van
5 rds ten voordeele van het fonds van dit veer, telkens
als hiertegen zal worden gehandeld;

b. dat alle op dezelve varende personen van ’s morgens zes
tot ’savonds zes uren aan het veer zullen moeten tegen-
woordig zijn ;

c. dat de eigenaren zullen moeten zorgen, dat die vaartuigen
behoorlijk worden voorzien van de noodige cadjangmatten
tot dekking der lading, zetstokken, riemen en touwen;

d. dat op ieder vaartuig zal moeten wezen een juragan en
een koelie, welke met een tjap zullen worden voorzien,
dat door het hoofd van dit veer zal zijn geteekend, onder
bekendstelling van de eigenaren, nommer van de prauw
en commandant, waaronder de eigenaar sorteert;

e. dat de evengemelde juragans of koelies niet van prauwen
zullen mogen verwisselen buiten voorkennis van het hoofd

 van het veer, op arbitraire correctie;

f. dat de voorschreven juragans en koelies alleen van het
hoofd van het veer, deszelfs adjunct of opziener en mandoor,
welke de wacht bij het veer hebben, orders zullen mogen
ontvangen, zelfs niet van de eigenaars dier prauwen, en
geen eigenaar, juragans, nog koelies eenig recht zullen
hebben de vaartuigen na hun goeddunken te verhuren,
maar de geene, welke daartoe aanvrage mocht doen, aan
het veer brengen, ten einde aldaar worde aangeteekend
de naam van den huurder, de lading, daarvoor gedesti-
neerd, mitsgaders de plaatsen, werwaarts dezelve moet
worden gebracht ;
