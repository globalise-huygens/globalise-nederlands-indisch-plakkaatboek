1811. J. W. JANSSENS.                     205

Art. 5. Bovendien zullen bij het doen van verzoek door
officieren om te huwelijken allezins voldoende bewijzen moeten
worden overgelegd, dat de jonge dochter of vrouw, met wie
zij zich in het huwelijk willen begeven, of zij zelven een
vermogen hebben, hetgeen ’s jaars aan onbezwaarde inkomsten
opbrengt, voor een kapitein of minder officier, die in den
echt wenscht te treden, eene somma, ten minsten gelijk
staande aan het appointement van een sous luitenant, en
voor de stafofficieren het dubbelde van dien.

Art. 6. Indien de ouders van officieren, die wenschen
te huwen, of van degenen, met wie, zij een huwelijk willen
aangaan, in leven zijn, zullen dezelve voldoende moeten
prouveeren, dat de erfportie, welke de officier of de jonge
dochter of vrouw, waarmede hij zich wil verbinden, te wachten
heeft, overtreft of ten minsten egaliseert het inkomen, waarvan
het bewijs bij het vorige artikel gevorderd is, en zich in-
tusschen legaal moeten verpligten ’s jaars aan hunne in het
huwelijk tredende zoon of dochter het volle beloop daarvan
te verstrekken.

Art. 7. De officieren blijven tevens onderworpen aan alle
bepalingen en restrictin, die tot het. aangaan van een huwelijk
volgens de burgerlijke instellingen worden vereischt, en ook
met name aan het consent van ouders of voogden.

Art. 8. Dan, noch de toestemming van ouders en voogden,
noch het bewijs van het bepaalde vermogen, noch zelis het
bewijs, dat het aantal gehuwde officieren beneden het vastge-
stelde maximum is, is voldoende om het consent tot het
in het huwelijk treden te kunnen vorderen, reserveerende
de Gouverneur Generaal aan zich hetzelve te weigeren zonder
daarvan eenige redenen te geven.

Art. 9. De generaal commandant der troepen en kolonels
van de corpsen zijn mede bij weigering van hunne schriftelijke
toestemming onverpligt daarvan redenen aan den verzoek
doenden officier te geven, doch zij zullen die, des gevorderd
wordende, aan den Gouverneur Generaal openleggen, hetzij
schrifelijk dan wel verbaal en vertrouwelijk, na omstandigheden.
