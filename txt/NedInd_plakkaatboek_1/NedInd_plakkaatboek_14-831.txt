1808. H. W. DAENDELS,             839

19 Junij. Maatregel in het belang der reiniging van
de stad Samarang en van hare omgeving.

Is besloten den hoofd-regent van Samarang te gelasten om
dagelijks tot het schoonhouden der stad en dies environs te
leveren zestig battoors, tegen betaling door de stads casse
aan dezelve van twee stuivers en een katje rijst ieder ’s daags.

19 Junij. Tijdelijk verbod van uitvoer van rijst uit
Demak.

Is besloten den uitvoer van rijst uit het regentschap
Damak te verbieden, tot dat de contingenten zullen wezen
ingekomen.

19 Junij. Merkwaardige bestraffing van een Ghinees.

Is besloten den Chinees, Oey Djiembouw, te Tagal, wegens
dagelijksche en ondragelijke mishandelingen en knevelarijen
aan Europezen en Javanen voor zijn leven lang te straffen
met ketenslag, zullende bovendien de eerste zes weken, aan
den groten weg aan een paal of boom geketend, aan ’t publiek
worden ten toon gesteld, met een bord boven het hoofd,
waarop in de Hollandsche, Javaansche, Maleidsche en Chinesche
taal zal geschreven staan: hij heeft den Europees en Javaan
mishandelt en geknevelt’.

Uit een besluit van Daendels van 9 Augustus 1808 blijkt,
dat de bewuste Chinees werkelijk zijne straf heeft ondergaan,
waarna hij voor altijd uit Tagal is verbannen.

19 Junij. Maatregelen ten aanzien van Chinezen te
Oenarang, Salatiga en Bojolali.

Is besloten, dat de Chinezen, woonachtig in de environs en
districten van Oenarang, Salatiga en Boejoelalie, van daar
