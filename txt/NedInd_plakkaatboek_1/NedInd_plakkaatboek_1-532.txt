524           1642. A. VAN DIEMEN.

Men sal geen questie van weeskinderen voor recht betrec-
ken, dan met voorgaende advys ende consent van Weesmees-
teren, op pene van ses reaelen van achten ende selffs de
eosten te moeten betaelen.

Die eenige weesen, te boecke staende, wil beclaegen van
costgelt ofte anders, sal gehouden wesen ’t selve eerst te doen
voor Weesmeesteren.

Ende sullen de geschillen tusschen parthyen, voor Wees-
meesteren vallende, getermineert worden sommarie ende son-
der geschrifte, aleer parthyen die betrecken sullen mogen
voor Schepenen; ende soo deselve, voor Schepenen betoogen,
’tappoinctement van de weescamer by Schepenen geappro-
beert wert, sal den betrecker verbeuren drie reaelen van
achten.

Ende soo wie hem by eenigh appoinctement van Weesmees-
meesteren bevont beswaert, sal de saecke binnen veerthien
daegen daer aen volgende, dat men recht hout, mogen be-
trecken voor Schepenen ende niet daernae, maer de veer-
thien daegen verstreecken synde, sal selve appoinctement
stede houden ende voortganck hebben, in allen schyne off het
met vonnisse van Schepenen gewesen waere.

Soo wanneer ymant comt afflyvich te worden, die alhier
syn gerechtige erffgenaemen niet en heeft, sullen Weesmees-
teren terstont desselfs boedel onder hen nemen ende de goe-
deren door den Secretaris, in presentie ende ten overstaen
van twee Weesmeesteren, doen inventariseeren ende voorts,
tsy deselve tot gelde te maecken ofte anders daermede te
handelen, soodaenigh ten voordeele van den eygenaers oirbaer-
Iyekst sal geacht worden.

Maer en sullen soodaenige eygenaers, soo lange absent bly-
ven ende geen gemachtichde senden om de voorsz. goederen
van Weesmeesteren te vorderen, van deselve, tsy die tot
gelt gemaeckt syn ofte niet, geen vruchten ofte renten mogen
eysschen, maer sal hem ’t bloote capitael by Weesmeesteren
bewaert ende gerestitueert worden.

Ende soo middelertyt eenige vruchten ofte renten van de-
