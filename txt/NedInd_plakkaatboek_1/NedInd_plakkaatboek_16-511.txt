1810. H. W. DAENDELS.            509

landdrost van Sourabaija, P. A. Goldbach, in dezen voorloopig
verrigtte.

Ten tweeden: het regentschap Probolinggo, gelegen in het
drostambt van Passourouang en behoorende onder het landdrost-
ambt van Java’s Oosthoek, te verkoopen en in vollen, vrijen
eigendom als een allodiaal goed, evenals de particuliere lan-
derijen in de ommelanden van Batavia en onder dezelfde
voorregten en verpligtingen, af te staan en te cedeeren aan
den kapitein der Chinezen te Passourouang, Han Tikko, voor
een som van een millioen rijksdaalders, zilver geld, onder
de navolgende conditin, als:

1 enz. (Zie boven sub 18).

5 Wintermaand. Uitbreiding van het verbod tegen agio
op koper geld.

Nademaal de noodzakelijkheid gebleken is, dat het bij
publicatie van de Hooge Regering dezer Landen van den
19en van Herfstmaand 1809 gestelde verbod tegen het geven
of nemen van agio op het koper geld bij inruiling van
hetzelve voor papieren van crediet, welk verbod destijds
eenlijk betrekkelijk is gemaakt tot de hoofdplaats Batavia en
dies ommelanden, als nu worde gextendeerd tot alle andere
plaatsen van het eiland Java, alwaar de Japansche kopere
munt in circulatie is;

z00 is op heden in Rade van Indi goedgevonden te bepalen,
zooals bepaald wordt bij dezen, dat het voorschreven verbod
zal worden gextendeerd tot alle plaatsen van het eiland
Java, alwaar het Japansche koper geld in omloop is, op
straffe des doods voor degenen, die in contraventie van dit
verbod zullen handelen.

En opdat niemand hiervan onwetendheid zou kunnen voor-
wenden, zal deze worden gepubliceerd op Java’s Noord-
Oostkust, in de Jaccatrasche en Cheribonsche Preanger-
Regentschappen en te Bantam, mitsgaders worden geafligeerd
in de Hollandsche, inlandsche en Chinesche talen, ter plaatse
gebruikelijk.
