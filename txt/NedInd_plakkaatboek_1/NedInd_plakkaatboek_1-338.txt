3550           1834. H. BROUWER.
Sespe Trrur.

Van den particulieren coophandel dergeener, die in dienst
van de Corp. vaeren.

Art. 65. Niemant van de officieren ofte volck, vaerende met
dese schepen; van wat qualiteyt ofte conditie hy soude mogen
wesen, van den minsten tot den meesten, en sal vermogen
eenich gelt, coopmanschap ofte eenige andere waeren van
hier mede te nemen, ’tsy voor hem selven ofte voor andere,
onder wat pretext hetselve soude mogen wesen, noch oock
aen ymant op interest op de reyse ofte op wissel ofte bode-
marye eenich gelt te geven ofte leenen, gelyck voor desen wel
geschiet is, ende sullen oock niet vermogen in Indi eenige
particulieren handel te doen, geduerende den tyt van haeren
dienst, ofte yets te coopen ofte vercoopen in coopmanschappen ,
anders dan voor de Comp. alleen, gelyekse oock uyt Indi
niet en sullen mogen uytvoeren ofte mede brengen, ’tsy ge-
mangelt, gecocht, by vereeringe ofte eenich ander middel ge-
cregen, meer dan twee maenden gagie waerdich synde, op
de verbeurte van ’tselve goet, coopmanschappen ende an-
dere goederen, contrarie desen gedaen ende daer en hoven
als meyneedige verliesen alle haere goederen ende verdiende
maentgelden, die ten proffyte van de Comp. sullen blyven
geconfisqueert.

Art. 66. Met expresse conditie, dat den commandeur, coop-
man, schipper, onder-coopman , stierluyden, officianten ende
alle andere, syne mede gebrachte porceleynen, zyde ofte andere
waeren, van wat qualiteyt die soude mogen wesen, niet sullen
mogen excedeeren de waerde van hondert gulden hier te lande,
ende de bewinthebberen vermogen sullen een yders mede ge-
brachte goederen, daer onder mede begrepen ende verstaen
werden alle soodanige obligatin, als ymant overcomende tot
laste van anderen sal hebben in te vorderen, aen haer te
nemen, ten behoeve ende proffyte van de Comp., mits daer
vooren ende voor alle ’t geene ymant aen zyde, porceleynen
