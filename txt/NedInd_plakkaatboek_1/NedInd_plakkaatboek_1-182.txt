174           1625. P. DE CARPENTIER.

waere by Weesmeesteren en de vrienden hun langer tyt toe
gestaen ofte in goederen onverdeelt te blyven sitten vergunt
wierde ende sullen Weesmeesteren in sulcken gevalle de moti-
ven van dien aenteyckenen.

4.

Niemant, tsy man ofte vrouw, sal van syne weesen mogen
scheyden ofte aen de selffde bewys van goederen doen, ten sy
alvooren in handen van Weesmeesteren overgelevert te hebben
pertinenten inventaris van alle suleke goederen, actien, schul-
den, crediten, geen uyt gesondert, als sy voor ’t scheuren van
den bedde, in gemeender hant beseten hebben, welcken in-
ventaris sy gehouden sullen wesen te beedigen, ten waere
insgelyex de naeste vrienden, met consent van Weesmeesteren,
om redenen sulcx niet geraden vonden.

5.

Maer indien de vrienden de voorsz. inventaris versochten, sal
vader ofte moeder, die van syne weesen voorneempt te schey-
den, ende die te bewysen den selven gehouden wesen te leve-
ren, ende by soo verre men bevondt eenige goederen in den
selven verswegen te wesen, sullen alsuleke sonder contradictie
comen ende blyven ten voordeele van de kinderen, ten waere
die overgeblevene sich met eede wilde expurgeeren, sulcx by
puere vergetentheyt toe gecomen te syn.

6.

Ende soo verre yemant hem vermeeten ofte seggen soude
willen by den afllyvige geen goederen achter gelaeten, ende
den boedel meer ten achteren dan te vooren te wesen, sal
soodanigen nochtans daer mede niet mogen volstaen, noch
van bewysinge vry syn, voor ende aleer hy inventaris in be-
hoorlycke formen als vooren met schulden ende ontschulden,
overgelevert sal hebben, daer by ’tselve alsoo tot syne claer-
lycken blycken sal mogen, ende dit al binnen tyt voorsz. ten
waere, dat de vrienden van de afllyvigen by consent van de
Weesmeesteren accordeerden ende te vreeden waeren, datter
geen inventaris gelevert werde.
