570       1811. H. W. DAENDELS.

20 Sprokkelmaand. Inlijving van Nederland in het
Fransche Keizerrijk.

De notulen der vergadering op dezen datum van de Hooge
Regering, bij uitzondering door den Gouverneur Generaal
gepresideerd, luiden, als volgt :

De vergadering door zijne excellentie den Gouverneur
Generaal heden voor den middag ten half acht uren buiten-
gewoon geconvoceerd zijnde in het gouvernements-huis op
Molenvliet, begaf zich hoogst gedachte zijne excellentie in
een koets met zes paarden bespannen, van 100 dragonders
begeleid en van zijne guides omstuwt, tegen acht uren
derwaarts, vergezeld door zijne beide secretarissen-generaal,
de brigadiers en chefs der generale staven van de arme te
lande en van de marine, hoogst deszelfs griffier en aides de
camp; zijne excellentie, ten gouvernements-huize aangekomen
zijnde, wierd aldaar beneden aan den trap ontvangen door
den president en leden dezer regering, den president van den
hoogen Raad van justitie, Mr. W. H. Muntinghe, welke ter
dezer vergadering geappoincteerd was, en den secretaris dezer
Regering; begevende zich vervolgens met hunne hoog Edel-
heden en de verdere heeren naar de vergaderzaal, alwaar
door zijne excellentie aan het hoofd der tafel, door den
president der hooge regering aan hoogst deszelfs regter
zijde, door de leden een ieder naar zijnen rang, door den
president van den hoogen Raad van justitie naast het jongste
lid en door de secretarissen-generaal, de brigadiers, den
secretaris dezer vergadering en den griffier voormeld ter
wederzijde van zijne excellentie zitting wierd genomen, terwijl
de aides de camp zich posteerden achter den stoel van zijne
excellentie.

De vergadering na den gebruike met het gebed geopend
zijnde, is door zijn excellentie den Gouverneur Generaal aan
de leden dezer vergadering kennis gegeven, dat den 17e
dezer alhier gearriveerd was de Fransch Keizerlijke en
Koninklijke brik, Claudius Civilis, gecommandeerd wordende
