178           1625. P. DE CARPENTIER.

18.

Item, sullen des niet te min de Weesmeesteren terstont
nae de expiratie van de ses weecken mogen gaen, ten woon-
stede van den ongehoorsaemigen ende doen aldaer by haeren
elereq ter presentie van de vrienden van den overledene oft
indien daer geen vrienden en syn, van de naeste gebuiren alle
de goederen in den huyse wesende inventariseeren, ende den
selven onwilligen, voorts by eede doen verclaeren, ofte daer
eenige andere goederen syn oft ten tyde van de afflyvicheyt
van den overleden geweest syn, boven ’t geene alsoo binnen
den huyse gevonden sal worden.

19.

Item, dat alle aenwasse ofte proffyte, tsy by fortuyne van
coopmanschap ofte by besterffenisse, ende anders hoe ’t selve
genaemt mach worden, ’t welck vader ofte moeder aencomen
sal mogen nae den voorsz. geprefigeerden tyt van bewys te
doen, sal soo wel wesen ende comen tot proffyte van de kin-
deren als van vader ofte moeder, sonder dat de kinderen eenige
schaeden, die den boedel eenichsints overcomen soude mogen,
hebben ofte lyden sullen, maer sal de selve schaede alleen ge-
draegen ende geleden werden by vader ofte moeder, die hem
onwillich gemaeckt sal hebben bewys te doen.

20.

Desgelyex sal ooek de belastinge van renten ofte anders,
die by vader ofte moeder voor dato van ’t bewys in eeniger
manieren gedaen soude mogen werden, alleene comen tot
laste van des ouders goederen, die alsulcke belastinge gedaen
sal hebben, ende der kinderen goed altyt suyver ende onbe-
swaert blyven, sonder dat vader ofte moeder de conditie van
de overgebleven kinderen eenichsints beswaeren, vercorten ofte
verquaden sal mogen.

21.

Overmits oock veele inconvenientien, questien ende geschil-
len dagelyexs rysen door ’t weder houwelyeken, sonder voor-
