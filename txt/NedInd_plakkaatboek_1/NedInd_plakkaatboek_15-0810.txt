808             1809. H. W. DAENDELS,

den fungerenden commissaris en den secretaris, onder het
gewoon salaris van zes percent en een per mille voor de
armen, waarvan vijf percent voor het fonds der bank en
een voor vendumeesteren, met dien verstande, dat de intressen
van de geligte geldsommen zullen blijven continueren, tot
dat dezelve na gewoonte door vendumeesteren aan de bank
zullen zijn verantwoord; tenzij de eigenaars verkozen tot zes
maanden na den dag der verkooping der verbonde goederen
de renten dadelijk te voldoen.

Art. 14. De secretaris zal staande vendu van de verkogte
goederen behoorlijke notitie houden en na het afloopen
derzelve met den vendumeester confronteren en daarna ten
spoedigsten een notitie ter hand stellen aan den heere
directeur-generaal van â€™sKonings finantien en domeinen.

Art. 15. De meerdere rendementen van de alzoo bij
publieke vendu verkogte goederen zullen, na aftrek van
capitaal, intressen et expensis, binnen een jaar en zes weken
na den verkoopdag door de eigenaren of door gendosseerde
recepissen moeten worden afgehaald, op poene van verval
derzelve ten profijte van de armen voor een derde en twee
derde voor het fonds der bank, zullende daarvan worden
gehouden een appart boek om, na expiratie van den gefixeerden
tijd, het bepaalde een derde in de kassa der gereformeerde
diaconie en de overige twee derde gedeeltens in het fonds
van de bank te worden overgebragt.

Art. 16. Op goud, zilver en juweelen zal van twee derde
tot drie quart der getaxeerde waarde, op koopmanschappen
van 50 tot 60 ten honderd en op de overige goederen niet
boven de 50 ten honderd na het oordeel van den vacerenden
commissaris, den secretaris en taxateur beleend mogen worden ;
egter niet boven de 1000 rds, zullende hetgeen die somma
surpasseerd, moeten geschieden met voorkennis van den tweeden
commissaris.

Art. 17. Dan daarentegen zullen geene goederen voor
minder dan een derde van de getaxeerde waarde mogen
worden beleend.
