1625. P. DE CARPENTIER.            175

d.

Item indien daer geen vrienden te vinden ofte te becomen
waeren, om ’tbewys ontfangen, soo sal vader ofte moeder
overblyvende, op de Weescamer comen, binnen den tyt voorsz,
ende den Weesmeesteren leveren suffisanten inventaris, ge-
sterckt by eede, als dat behoort ende dien volgende scheyden
ofte bewys doen.

8.

Item oft gebeurde, dat eenich boelhouder ofte boelhouster,
hem ofte haer soude willen behelpen met eenige testamenten,
hy den overleden gemaeckt, sal nochtans gehouden wesen te
leveren inventaris ende bewysinge te doen ende den eygen-
domme van de goederen te weesboecken te brengen.

9.

Item waert saecke, dat vader en moeder beyden storven
sonder haeren kint ofte kinderen bewvys gedaen te hebben,
soo sullen de outste ende naeste van vaders ende moeders
syde bewys doen, van de goederen by denselven overgeleden
achter gelaten, ende tselve te boeck brengen als vooren.

LO.

Indien vader ofte moeder ofte eenige andere boelhouders
begeerde ende bereedt waere binnen den tyt ende manieren
voorsz. de naer gelaeten kinderen te bewysen, ende de vrien-
den ofte voochden versocht synde voor den Weesmeesteren te
compareeren, daertoe niet verstaen en wilden, ende sonder
eenige redenen onwillich bevonden worden, soo sal men den
selvigen onwilligen, tot drye diversche reysen telcken, op een
seeckeren prefiexen dach, by den dienaer van de Weescamer
doen roepen, omme te aenhooren ’t geene dies aengaende ge-
daen sal worden, ende ten derden malen niet compareerende,
sullen de Weesmeesteren al soodanigen bewys mogen ontfan-
gen, ende sal de bewyser als dan daermede volstaen, ende
van breucke vry syn, ende sullen de deffaillanten geroepen
synde, als vooren elcke reyse verbeuren een quaert reaels,
