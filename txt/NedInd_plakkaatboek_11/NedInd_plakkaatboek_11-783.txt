782            1794. W. A, ALTING.

anders, eenige particuliere koopmanschappen of volumes van
de minste naamwaardigheid ingenomen hebben, onder bedrei-
ging, zo aan de officieren der scheepen, als van mindere vaar-
tuigen, dat zy, hetzy capitain, capitain-lieutenants, lieutenants
of sous-lieutenants, hier tegen handelende en na de monstering
vaartuigen zonder permissie aan boord latende komen of zig
verstoutende, (zy voor hun priv dan wel voor anderen, onder
wat pretext het ook zoude mogen weezen, eenige goederen
van de minste volumen en voornamentlyk contrabande whaaren
over te neemen, nadat het anker geligt en de bodem af-
gedreeven is, of wanneer zy zich vermeeten zulks onder de
eylanden of onder weegen te doen, aan den lyve gestraft of
van ampt, qualiteit en gage zullen worden gedeporteert en
voor inhabiel naar Nederland verzonden dan wel zodanig
anders gemulcteert, als men na geleegentheid van persoonen
en zaaken zal oordeelen te behooren.

Voorts al het voormelde meede applicabel te maken tot
dezulken, die, ter rheede leggende, eenige goederen over-
neemen of bergen voor scheepelingen van andere scheepen,
welke op haar vertrek staan, dan wel afgedreeven of aange-
komen zyn.

Mitsgaders by het voormelt billet des gelyks te renoveeren
het gestatueerde by placaat van den 29en Maart 1754, dat
niemand, zo van land, als van de scheepen en vaartuigen
alhier ter rheede, zal mogen gaan of vaaren aan boord
van eenige vreemde, Europeesche scheepen of vaartuigen,
hier ter rheede of elders omtrent dezelve leggende, dan alleen
de sabandhaar en licentmeester in zyne functie, op poene,
dat die daarvan na regten zal worden overtuigd, verbeuren
zal een boete van twee hondert rds, hetzy dat hy op zo-
danig een vreemt schip of vaartuig eenige handel heeft
gedreeven of niet; en een exemplaar van het meergemelde
billet te laten voegen by de instructive papieren voor de
overheeden van ’sCompagnie’s scheepen om te strekken tot
een ieders narigt.

Zie ook 15 April 1797.
