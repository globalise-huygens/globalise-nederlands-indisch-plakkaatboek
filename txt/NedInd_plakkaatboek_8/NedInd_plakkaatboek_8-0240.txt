238            1767. P. A. VAN DER PARRA:

Art. 6. Ingevalle brand binnen het kasteel of in de stad
zy, moet de officier van de naaste wagt het wagts volk ten
eersten in de wapenen doen komen, de barrieres op de grendels
zetten, de valbruggen ophaalen en intusschen een onderofficier
met eenige manschappen na de plaats, waar de brand gezien
is, afzenden, die zig posteeren moeten op de wegen en toegangen,
om alle tumult en het onnoodige volk, dat geene hulpe kan
toebrengen, te weeren, mitsgaders te beletten, dat, in stede
van de brand te blussen, het volk zig niet met plunderen
bezig houde.

Art. 7. De manschappen, gehoorende tot het corps de
reserve, zullen by de caserne van de wagt op het eerste
gerugt van brand of tumult, zonder het minste tydverzuym,
optreeden moeten, opdat de officier van de wagt zig, by nood-
zaakelykheid, ter eerster instantie daarvan bedienen kan om
eenige manschappen onder een onderofficier na de plaats, daar
de brand of het tumult is, te depecheeren en aan den majoor
du jour, die de reserve commandeert, rapport te doen.

Art. 8. De gedetacheerde manschappen by de brand zullen
moeten toezien, dat alle confusie geweerd, de noodige hulpe
tot het blussen van de brand toegebragt en zorge gedragen
worde, dat zig het volk (gelyk gezegd) niet bezig houde met
plunderen, nog eenig goed door suspecte personen eenige wagt
of post worde voorby gedragen.

Art. 9. De officieren mogen, buyten expresse ordre van
den heer Gouverneur Generaal, geene trom laaten roeren of
de klokken luiden.                                    '

Art. 10. Al het gene hiervooren aangaande de brand binnen
het kasteel of in de stad geordonneerd is, heeft ook plaats,
wanneer dezelve in de voorsteden ontdekt word, te weeten
by dag, want ’snagts, wanneer de poorten gesloten zyn,
zal de officier speciale ordre tot het afzenden van manschappen
moeten afwagten.                   i

Art. 11. De wagt de reserve zal bestaan uit degenen, die
’sdaags bevoorens de wagt gehad hebben, te weeten: van
den majoor du jour af tot den soldaat toe.
